---
layout: post
title: "Nordic Perl Workshop 2018 Call for Sponsors"
date: 2018-04-19 20:13:26 +0200
published: True
categories: npw2018
tags: event conference npw npw2018
---

Konferansen avholdes 6-7. Juni i Institutt for Informatikk sine
lokaler ved Universitetet i Oslo. Som den største årlige konferansen
av sin sort i Norden samler den 80-100 deltagere. Målgruppen vil være
alt fra studenter til meget erfarne programmerere, og hovedtema for
årets konferanse er "Perl i Skyen".

Hensikten med konferansen er å utvide kunnskapen om programmerings-
språket Perl og dets nytte i nordiske utviklingsmiljøer, samt å vise
frem mye av det nye og spennende som skjer på Perl-fronten for tiden.
For å få til et vellykket arrangement trenger vi din støtte til:

* Transport og opphold for kjente foredragsholdere med formål å
  heve fagnivået på konferansen.
* Produksjon av konferanse-skjorter og trykksaker.
* Andre forefallende utgifter.

Til gjengjeld kan vi tilby:

* Muligheten til å bli en aktiv deltager i et større fagmiljø for
  Perl-utviklere.
* Navn og logo på konferansens websider og i trykksaker.
* Plass til å vise frem materiale i utstillingsområdet.
* Egen stand i fellesområdet.
* Gratis adgang til arrangementet for ansatte.
* Dele ut reklamemateriell på konferansen, selv eller via
  arrangørene.
* Plakat/banner i auditoriene under sponsede foredrag.
* Auditorium 'oppkalt' etter firmaet.
* Muligheten til å invitere spesielle foredragsholdere, mot reise
  og opphold for disse.

For mer informasjon, se konferansens websider,

http://oslo.pm/npw2018

Med din hjelp blir dette en glimrende konferanse.

Interesserte bes ta kontakt med sponsoransvarlig,

Arne Sommer <arne@bbop.org>
