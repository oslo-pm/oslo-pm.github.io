  <h1>Vedtekter for Oslo.pm - Oslo Perl Mongers</h1>

  <p style="font-size: small;">Vedtatt p&aring; stiftelsesm&oslash;tet, 2006-11-01. Ingen endringer vedtatt etter dette.</p>

  <hr>

  <h2>Art.1. Foreningens navn.</h2>

  <p>Foreningens navn er "Oslo Perl Mongers". Som forkortet
  benevnelse på foreningen brukes "Oslo.pm".</p>

  <h2>Art.2. Foreningens formål.</h2>

  <p>Oslo Perl Mongers er en forening som har som formål:</p>

  <ul>
    <li>Fremme bruken og bevisstheten av og rundt
    programmeringsspråket Perl og dets verktøy og
    kultur</li>
  </ul>

  <p>Dette målet nås bl.a. gjennom:</p>

  <ul>
    <li>Tilby et faglig og sosialt treffsted for folk som er
    interessert i programmeringsspråket Perl</li>

    <li>Fungere som katalysator for fri programvare-prosjekter der
    Perl benyttes aktivt</li>

    <li>Avholde regelmessige medlemsmøter</li>
  </ul>

  <h2>Art.3. Medlemskap og kontigent.</h2>

  <p>For å være medlem i foreningen kreves kun at man
  er meldt på foreningens offisielle epost-liste for
  annonseringer. Foreningen har ingen kontigent.</p>

  <h2>Art.4. Foreningens ledelse.</h2>

  <p>Foreningens høyeste myndighet er
  årsmøtet. Årsmøtet utpeker et styre som
  leder foreningens daglige virksomhet.</p>

  <h2>Art.5. Styret.</h2>

  <p>Styret består av minst 4 og maks 6 medlemmer, inkludert
  leder. Leder skal velges ved særskilt valg. I tillegg skal det
  velges minst 1 og maks 2 varamedlemmer. Leder, samtlige
  styremedlemmer og varamedlemmer velges for et år av
  gangen. Varamedlemmer har møterett i styrets møter, men har bare
  stemmerett (i valgt rekkefølge) dersom noen av styrets faste
  medlemmer har forfall.</p>

  <p>Styrets møter ledes av lederen. Hvis styret har fler enn 5
  medlemmer, vil lederens stemme telle dobbelt ved stemmelikhet.  Det
  føres protokoll over styrets forhandlinger.</p>

  <h2>Art.6. Årsmøtet.</h2>

  <p>Vanlig årsmøte avholdes innen utgangen av
  november måned.
 Styret innkaller til møtet via
  foreningens offisielle epost-liste for annonseringer med minst 3
  ukers varsel.</p>

  <p>Innkallelsen skal inneholde:</p>

  <ul>
    <li>Forslag til årsberetning</li>

    <li>Forslag til regnskap</li>

    <li>Forslag til nytt styre</li>

    <li>Forslag til budsjett</li>

    <li>Forslag til vedtektsendringer</li>

    <li>Mottatte forslag</li>
  </ul>

  <p>Forslag til vedtektsendringer må være styret i hende senest
  utgangen av august for å kunne behandles på årsmøtet. Andre forslag
  som ønskes behandlet, må være styret i hende senest 1 uke før
  møtet. Endringer i vedtektene trer i kraft etter at årsmøtet er
  slutt.</p>

  <p>Dagsorden for vanlig årsmøte:</p>

  <ul>
    <li>Valg av møteleder</li>

    <li>Valg av to medlemmer til å undertegne
    protokollen</li>

    <li>Innkallelsens lovlighet</li>

    <li>Årsberetning</li>

    <li>Regnskap</li>

    <li>Valg av nytt styre og andre tillitsmenn:

      <ul>
        <li>Leder</li>

        <li>Styremedlemmer</li>

        <li>Varamedlemmer</li>

        <li>Valgkomité på 3 medlemmer</li>

        <li>Eventuelle andre valg etter forslag fra styret</li>
      </ul>
    </li>

    <li>Forslag til budsjett for kommende år</li>

    <li>Forslag til endringer av vedtekter</li>

    <li>Andre innkomne forslag</li>

    <li>Eventuelt</li>
  </ul>

  <p>Alle medlemmer (pluss eventuelle andre invitert av styret) har
  møte- og talerett. Medlemmer som har vært gyldig medlem (i henhold
  til pkt.3) siden innkallingen til årsmøtet har stemmerett. Årsmøtet
  er etter lovlig innkalling alltid beslutningsdyktig.  Styret
  innkaller til møtet via foreningens offisielle epost-liste for
  annonseringer med minst 3 ukers varsel.</p>



  <h2>Art.7. Ekstraordinært årsmøte.</h2>

  <p>Ekstraordinært årsmøte skal holdes innen 5 uker når styrets
  leder, eller to av styrets medlemmer eller 1/5 av de
  stemmeberettigede medlemmene krever det. På et ekstraordinært
  årsmøte kan kun behandles saker nevnt i innkallingen.</p>

  <h2>Art.8. Om styrets virksomhet.</h2>

  <p>Med unntak av lederen (som blir valgt direkte av årsmøtet)
  bestemmer styret selv innbyrdes fordeling av arbeidsoppgaver. Styret
  skal imidlertid utpeke kasserer og sekretær blant sine faste
  medlemmer. Styret er beslutningsdyktig når minst 3 medlemmer
  (medregnet møtende varamedlemmer) er tilstede. I spesielle tilfeller
  kan beslutninger fattes av styrets leder etter samråd med de andre
  styremedlemmene. Styret fastlegger program for foreningens
  aktiviteter, og koordinerer gjennomføringen av disse. Styret
  beslutter om de individuelle aktiviteter er kun for medlemmer og
  inviterte, eller om de er åpne for alle.  Styret kan for spesielle
  arrangementer fastsette en deltakeravgift. Styret skal utarbeide og
  fremlegge for årsmøtet årsberetning og revidert regnskap, samt
  forslag til budsjett for kommende år. Styret representerer
  foreningens evt. eierinteresser.  Årsmøtet fastsetter nærmere regler
  for dekning av utgifter til styrets arbeid. Foreningens regnskapsår
  følger kalenderåret.</p>

  <h2>Art.9. Økonomi.</h2>

  <p>Om foreningens aktiviteter går i overskudd, skal overskuddet
  benyttes til aktiviteter som er i tråd med foreningens formål.</p>

  <h2>Art.10. Endring av vedtekter.</h2>

  <p>Vedtektene kan endres av årsmøtet etter forslag fra styret eller
  medlem etter reglene i Art.6. Vedtektsendringer skal for å være
  vedtatt, ha flertall med minst 2/3 av de avgitte stemmer på
  årsmøtet. Avstemning om vedtektsendringer kan kreves å være
  skriftlig, og blanke stemmer teller som avgitte stemmer.</p>

  <h2>Art.11. Oppløsning.</h2>

  <p>Beslutning om oppløsning av foreningen må skje på et vanlig
  årsmøte, og må ha minst 2/3 flertall av de avgitte
  stemmer. Skriftlig avstemning kan kreves som for
  vedtektsendringer. Ved gyldig beslutning om oppløsning skal
  foreningens midler tilfalle et almennyttig formål, i tråd med
  foreningens formålsparagraf, etter møtets beslutning.</p>
